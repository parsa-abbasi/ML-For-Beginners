# شروع کار با پردازش زبان طبیعی
به توانایی یک برنامه‌ی کامپیوتری در فهم زبان انسان، آن‌گونه که نوشته و گفته می‌شود (زبان طبیعی)، پردازش زبان طبیعی (NLP) گفته می‌شود. پردازش زبان طبیعی، به‌عنوان جزئی از هوش مصنوعی (AI)، بیشتر از ۵۰ سال است که وجود داشته و ریشه‌ی آن به حوزه‌ی زبان‌شناسی (Linguistics) بر می‌گردد. کل این حوزه در مسیر کمک به ماشین‌ها در فهم و پردازش زبان انسان گام بر می‌دارد. این حوزه و ابزارهایش می‌تواند برای انجام کارهایی مانند بررسی غلط املایی و ترجمه‌ی ماشینی مورد استفاده قرار گیرد. NLP دارای کاربردهای واقعی بسیاری در دامنه‌های گوناگونی است که از جمله‌ی آن‌ها می‌توان به پژوهش‌های پزشکی، موتورهای جست‌و‌جو و هوش تجاری اشاره کرد.

## بحث اقلیمی: زبان و ادبیات اروپایی و هتل‌های رومانتیک اروپا ❤️

در این بخش از دوره، شما با یکی از گسترده‌ترین مباحث یادگیری ماشین یعنی پردازش زبان طبیعی (NLP) آشنا خواهید شد. این رده از هوش مصنوعی که برآمده از زبان‌شناسی رایانشی (Computational Linguistics) است، از طریق ارتباط متنی و صوتی، پُلی میان انسان‌ها و ماشین‌ها برقرار می‌کند.

در این درسنامه‌ها با ساخت بات‌های محاوره‌ای کوچک، مقدمات NLP را یاد خواهیم گرفت و خواهیم دید که چگونه یادگیری ماشین به کمک این مکالمات می‌آید تا آن‌ها را هر چه بیشتر «هوشمند» کند. همچنین شما به گذشته سفر خواهید کرد و با الیزابت بِنِت (Elizabeth Bennett) و آقای دارسی (Mr. Darcy) از رمان کلاسیک **غرور و تعصب (Pride and Prejudice)**، اثر جین آستن (Jane Austen) که در سال ۱۸۱۳ منتشر شده گفت‌و‌گو خواهید کرد. سپس، با یادگیری تحلیل احساس روی دیدگاه‌های هتل‌های اروپا، دانش خود را گسترده‌تر خواهید کرد.

![کتاب غرور و تعصب و چای](../images/p&p.jpg)
> عکس توسط <a href="https://unsplash.com/@elaineh?utm_source=unsplash&utm_medium=referral&utm_content=creditCopyText">Elaine Howlin</a> در <a href="https://unsplash.com/s/photos/pride-and-prejudice?utm_source=unsplash&utm_medium=referral&utm_content=creditCopyText">Unsplash</a>
  
## درسنامه‌ها

1. [مقدمه‌ای بر پردازش زبان طبیعی](1-Introduction-to-NLP/README.md)
2. [مسائل و تکنیک‌های رایج NLP](2-Tasks/README.md)
3. [ترجمه و تحلیل احساس با یادگیری ماشین](3-Translation-Sentiment/README.md)
4. [آماده‌سازی داده‌های شما](4-Hotel-Reviews-1/README.md)
5. [کتابخانه‌ی NLTK برای تحلیل احساس](5-Hotel-Reviews-2/README.md)

## اعتبار 

این درسنامه‌های پردازش زبان طبیعی، همراه با ☕ توسط [Stephen Howell](https://twitter.com/Howell_MSFT) نوشته شده‌اند.
